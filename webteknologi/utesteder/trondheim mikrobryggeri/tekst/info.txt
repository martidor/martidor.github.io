Mandag	17.11.2014	15:00 - 24:00
Tirsdag	18.11.2014	15:00 - 02:00
Onsdag	19.11.2014	15:00 - 02:00
Torsdag	20.11.2014	15:00 - 02:00
Fredag	21.11.2014	15:00 - 02:00
Lørdag	22.11.2014	12:00 - 02:00
Søndag	23.11.2014	Stengt

Velkommen til Trondhjem Mikrobryggeri.

 

Trondhjem Mikrobryggeri åpnet sine dører for første gang 4. desember 1998 og var derved den andre Bryggeripuben som ble etablert i Scandinavia.

Det å brygge øl i små mengder, for så å servere det i tilhørende pub er et fenomen som de siste 15-20 årene har spredd seg til alle verdensdeler. Ølelskere over hele verden har drukket seg lei på at de store industribryggeriene med sine strenge profittkrav er tvunget til å stadig kutte tilbake på kvaliteten og mengden av de ingredienser som gir ølet sin gode smak – humle og malt.

Mikrobryggerier har derimot lite å hente på i spare et par kroner på en liter øl hvis konsekvensen er å brygge øl av ringere kvalitet. Idéen bak et mikrobryggeri er jo nettopp å brygge et stort spekter av smakfulle øltyper av høyeste kvalitet.

I tråd med denne filosofien bruker Trondhjem Mikrobryggeri kun de beste råvarer. Vi får malten fra de samme skotske bøndene som leverer malt til Skottlands kjente maltwhisky destillerier. Humlen kjøper vi fra de mest anerkjente humlegårdene i Tsjekkia, Tyskland, England, New Zeland og USA.

Alt øl som serveres hos Trondhjem Mikrobryggeri er brygget på stedet. Er du heldig kan du se bryggeren vår i aksjon rundt bryggekjelene bakerst i lokalet. Skulle du ha spørsmål vedrørende bryggeprosessen er det bare å henvende seg til ham, eller til en av våre dyktige barmedarbeidere.

Vi er stolte av den bryggeritradisjon vi representerer. Vi håper at du også setter pris på smaksrikt kvalitetsøl, og en ting er i hvert fall sikkert; det skal vanskelig gjøres å få servert øl som er ferskere enn vårt øl som serveres fra bryggeriets tanker.

